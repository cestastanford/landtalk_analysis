00.00 - 01.00

A - Merhaba

B - Merhaba

A - Kendinizi tanıtır mısınız?

B - 1966 Eskişehir doğumluyum. Liseyi Eskişehir'de bitirdikten sonra üniversite eğitimi için Ankara'ya gittim. Bir süre Ankara'da yaşadıktan sonra yeniden Eskişehir'e döndüm. Yani hayatımın 45 yılı Eskişehir'de geçti diyebilirim. Çok sevdiğim bir şehir. Güzel, küçük, güvenli bir şehir, Anadolu'nun ortasında. İki tane çocuğum var; bir kızım, bir oğlum. Yalnız yaşayan bir insanım. 

A - Eskişehir'de 45 yıla yakın, (45) yıl boyunca yaşadığınızdan bahsettin. Eskişehir nasıl değişti sence?

B - Eskişehir bence iyi yönde değişti. Çağı yakaladı. Çok iyi bir belediye başkanımız var. 

01.00 - 02.00

B - Yaklaşık 20 kusur yıldır aynı belediye başkanıyla yönetiliyoruz. Bir profesör kendisi ve Eskişehir'deki iki üniversiteden birini kuran bir insan aynı zamanda. Çok ileri görüşlü, demokrat ve sanat yönü çok kuvvetli bir insan. İşletme profesörü ama aynı zamanda heykeltıraş. Şehirdeki pek çok heykelin aynı zamanda yaratıcısı. En önemli şey, şehrin ortasından geçen 'Porsuk' adını verdiğimiz bir nehirdi ve bu nehrin ıslah edilmesi bizim için çok önemliydi. Bu, uzun bir süre aldı. Yani şehrin tarihini ikiye ayırabiliriz. Porsuk nehrinin ıslah edilmesinden önce ve sonrası diye. Öncesindeki sıkıntılı durumların hiçbirini artık yaşamıyoruz. Şehre çok modern ve temiz bir hava getirdi, Porsuk nehrinin ıslah edilmesi. Şehirdeki kötü koku kalmadı. Çok modern bir çevre kazandırdı. Çok güzel heykellerle birlikte, aynı zamanda üzerinde gondol ve kayık ve ulaşım sağlandı. Yani şehir Porsuk nehriyle birlikte gelişti. Turizme çok açık bir hale geldi şehir. Eskiden bu kadar değildi. Çok turist çekiyor artık. Çok güzel müzelerimiz var. Çok güzel, doğal ve büyük parklar yaptı. Resmen şehrin iklimi değişti. Yani o kadar güzel yapay göletler yapıldı ki şehrin iklimi yumuşadı ve değişti.

03.00 - 04.00

B – Yeşil, şehrin yeşilliği de çok arttı. Binaların, büyük bir depremden sonra binaların yüksek kat izinleri de azaldı. Artık çok yüksek binalar yok Eskişehir'de. Bu da çok büyük bir avantaj oldu. Binaların yapı denetimi falan da takip ediliyor. Tramvay bizim için çok önemli. Oldukça sıkıntılı bir süreçti tramvayın şehrimize kazandırılması. Çünkü ana caddeleri bile sokak kadar dar olan bir şehre bir de tramvay getirmeye çalıştılar. Ama toplu ulaşım, tramvayla birlikte çok rahatladı. Çok şık ve düzenli çalışan tramvaylarımız var. Başka da bir şey gelmiyor aklıma ama...

A - Anladım. Peki sence şehir bundan sonraki birkaç yıl içinde nasıl bir değişime uğrayabilir?



04.00 - 05.00

B - Önümüzde yerel seçimler olacak. Eğer bu belediye başkanımız bir daha seçilirse şehirdeki gelişmenin, ben devam edeceğine inanıyorum. Fakat iktidara yakın partinin adayı seçilirse ne olur, bilmiyorum. O zaman bazı şeylerde gerileme ve betonlaşma, yeşil alanda azalma olur gibi geliyor çünkü o partinin üyesinin, üyelerinin kazandığı diğer şehirlerde betonlaşma çok fazla oldu. Rant peşinde koşan bir belediye olduğu için çok değişik şeyler yaparak şehirdeki belli kesimin emlak gelirinin artmasını sağlıyorlar. Bu da şehrin genel görüntüsünü çok bozuyor.

A - Şeyden bahsettin. Porsuk nehrinin ıslah edilmesinden bahsettin. Çevrede başka böyle çevresel değişimler gördün mü? 

5.00 - 6.00

A - Gördüysen bunlar neler?

B - Yani dediğim gibi, parkların yapılması ve yeşillendirme çevreyi çok değiştirdi. Bu çok önemli bir şey. Binaların daha alçak olması, daha şık olması. Bu tip değişiklikler çok güzel. Örneğin stadyum şehrin içinde kalmıştı. O stadyum yıkıldı. Şimdi muhtemelen yine yeşil alan olacak. Dışarıya taşındı stadyum. Bunlar, çok güzel yönde ilerletti şehri bence. Bir hasta geldi, kapatıyorum.

A - Evet.

B - Şehrin şöyle bir ironik yanı da var veya komik bir yanı da var. Şehrin ismi Eskişehir yani eski bir şehir anlamına geliyor. Fakat şehir o kadar yeni ve modern bir yüze sahip ki

6.00 - 7.00

B - ismiyle çok çelişen bir durumda şu an. İnsanın küçüklüğünden beri hep aynı şehirde yaşaması ve o şehirdeki gelişimi zaman içinde takip etmesi oldukça hoş. Çok güvenli ve kaliteli bir şehir burası. Ve ben evimde yani şehri evim gibi görüyorum. Bana güven veriyor bu şehirde, şehrin sokaklarında dolaşmak. Her şeyini biliyorum, dükkanların sahiplerine kadar tanıyorum. Çevremde hep tanıdığım insanlar... Bir dolaşmaya çıktığımda on kere selam veriyorum. Hep tanıdığım insanlarla karşılaşıyorum. Bu da insanı huzurlu yapıyor, kendini güvende hissettiriyor. Bu, güzel bir şey.

A - Tamamdır. Mülakat için teşekkürler. Ben sana linkini yollayacağım sonra.

7.00 - 7.04

B - Teşekkür ederiz.

A - Bay bay.

